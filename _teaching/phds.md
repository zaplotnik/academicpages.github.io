---
title: "PhDs [SLO]"
collection: teaching
type: "Postgraduate course"
permalink: /teaching/phds
venue: "University of Ljubljana, Faculty of Mathematics and Physics"
date: 2020-07-03
#location: "City, Country"
---

# Mladi raziskovalec (redna zaposlitev)
Na Katedri za meteorologijo na FMF načrtujemo letos zaposliti mladega raziskovalca oz. raziskovalko na temo razvoja uporabe metod strojnega učenja v meteorologiji.

Čeprav tema sodi na področje meteorologije, je primeren tudi kandidat s kakšnega drugega naravoslovnega področja, na primer fizike ali matematike (kandidat bo potrebna meteorološka znanja pridobil tekom študija na 3. stopnji).

Zaradi nelinearnosti pojavov ima ozračje končno mejo deterministične napovedljivosti, zato je pri napovedih, daljših od 3 – 4 tednov, smiselno uporabiti tudi statistične pristope. Uporaba strojnega učenja v meteorološki znanosti je trenutno v razmahu, uporablja se tako pri napovedovanju kot tudi pri statističnem opisu procesov, ki so premajhni ali prezapleteni, da bi jih meteorološki modeli lahko realistično simulirali.

Kandidat bi se predvidoma osredotočil na uporabo metod strojnega učenja za raziskovanje statističnih povezav med različnimi meteorološkimi polji v reanalizah ob različnih časih/lokacijah. Rezultati bi bili lahko potencialno uporabni za izboljšanje dolgoročnih vremenskih napovedi ter za izboljšanje aplikacij teh napovedi (npr. dolgoročne napovedi proizvodnje energije iz obnovljivih virov).

Delo bi potekalo pod mentorstvom doc. dr. Gregorja Skoka in somentorstvom dr. Žige Zaplotnika.


# Druge možne teme
1) spremembe atmosferske dinamike zaradi ogrevajoče se troposfere (in ohlajajoče stratosfere): spremembe Hadleyeve cirkulacije, Rossbyjevega valovanja, tropskih valov (sodelovanje s prof. Nedjeljko Žagar, sedaj Univerza v Hamburgu, prva slovenska dobitnica ERC projekta). Na podlagi izsledkov predlagamo nadgradnje meteoroloških in klimatskih modelov.

2) asimilacija satelitskih meritev v numerične modele za napovedovanje vremena; razvoj novih učinkovitejših algoritmov, naprednejših metod za asimilacijo naraščajoče množice meritev atmosferskih tracerjev, t.j. inertnih plinov in aerosolov. Z boljšo uporabo teh meritev bi lahko ključno izboljšali polje vetra v začetnem pogoju za meteorološko napoved.

3) uporaba kvantnih računalnikov v meteorologiji

.
